# Маніфест для контриб’юторів

Для створення **дійсно якісного продукту** неймовірно важливі об’єднані зусилля та злагоджена координація групи небайдужих людей.
Тоді стає можливим прояв феномену, згідно з яким сума результатів спільної діяльності групи людей дає результат визначніший за суму
їх результатів поодинці. Тобто налагоджується [синергічна взаємодія](https://uk.wikipedia.org/wiki/%D0%A1%D0%B8%D0%BD%D0%B5%D1%80%D0%B3%D1%96%D1%8F).

Досягнути такого ефекту непросто, але можливо і вкрай бажано. Необхідно створити умови, в яких кожен вкладник зможе зосередитись на своїй частині задачі, 
знаючи як безболісно та ефективно інтегрувати досягнутий результат в створене спільними зусиллями ядро - збірник.

Призначенням даного документу є необхідність допомогти контріб’юторам віднайти можливості для безпечної реалізації своїх вкладів,
інтеграції їх у спільне ядро. Тут будуть зібрані домовленості щодо стилю викладення матеріалу в даному посібнику. Документ 
створений на основі рекомендацій автора - \([Alex Orlovskyi](mailto:orlovskyi.alex@gmail.com)\).

Окремо наголошується, що цей документ може бути неповним (і певно він ніколи не буде завершений остаточно).

### Розуміння понад усе

Як часто кожному з нас під час навчання в школі/університеті доводилось зустрічатись із шокуючим прикладом освітнього самообману!
Кожному знайомо як від учня/студента вимагається "вивчити" певний матеріал, вкладаючи в сенс цього дієслова значення
_зазубрити_, _запам’ятати_, _знати назву_. Таким чином якщо людина може згадати назву, опис певного поняття, явища, то
вважається, що ця людина "_шарить в тємі_", тобто розбирається в матеріалі. Проте, на жаль, нерідко при цьому опускається і 
не перевіряється чи дійсно людина **розуміє** оце "вивчене". І, таким чином, може трапитись, що освітній здобувач "вивчив" і "знає"
значну кількість матеріалу, проте не може застосувати це на практиці, не може передати це своїми словами, не може навчити
цьому інших людей.

Викладаючи навчальні матеріали в даному збірнику, необхідно зробити все можливе, щоб акцент був на розвиток розуміння описаного.
Нехай краще буде менше матеріалу, менше "_заумних_" фраз та термінів, менше об’єм, але більше **усвідомленого розуміння**.
Автор вважає, що якщо після ознайомлення із матеріалами збірника, студент може відтворити, передати своїми словами або навіть
втілити в життя **всього лиш** 2 ідеї, то цей результат буде значно _привабливішим_, аніж якби цей же студент міг напам’ять продекламувати
100 понять, термінів і т.д.

Отож, **ультимативною ціллю** в оформленні матеріалів посібника є забезпечення читачів умовами для усвідомленого розуміння контенту
і формування бажання застосовувати освоєне на практиці. Людей, що не планують глибоко поринати у матеріали необхідно забезпечити
розумінням ключових ідеї на елементарному рівні і знанням: звідки і в якому напрямку можна копати глибше в разі виникнення такої потреби.